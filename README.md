# why-learn-php


প্রশ্নঃ পিএইচপি কেন শিখব বা ব্যাবহার করব?
উত্তরঃ আপনি যদি ওয়েব স্পেসিফিক অ্যাপ কিংবা ওয়েবসাইট বানাইতে চান আর খুব কম সময়ে সেটা করতে চান তাহলে পিএইচপি নির্ধারণ করতে পারেন।

প্রশ্নঃ পিএইচপি কোন ভার্সন থেকে শুরু করা উচিৎ?
উত্তরঃ অধিকাংশ সার্ভার এখনো পিএইচপি ৫.৪ ভার্সন অথবা এর নিচে ব্যাবহার করে তাই ৫.৪ ব্যাবহার করাই শ্রেয় তবে ৫.৬ ও তার সাথে ৭ শিখে রাখবেন।  আবার আপনি যদি আগে থেকেই জেনে থাকেন যে আপনার কিংবা ক্লাইন্ট এর সার্ভারে পিএইচপি ৭ সাপোর্ট করে তাহলে অবশ্যই ৭ ব্যাবহার করবেন কারণ এর পারফরমেন্স অনেক ভাল। 

প্রশ্নঃ ডেভেলপমেন্ট এর জন্য কোন টুল বা স্ট্যাক ব্যাবহার করব?
উত্তরঃ লিনাক্সে LAMP কিংবা LEMP আর অন্য কোন অপারেটিং সিস্টেম হলে Vagrant কিংবা Docker  তবে LAMP কিংবা LEMP এর ধারনা আগে থেকেই থাকলে Docker ব্যাবহার করা উচিৎ কারণ এতে ডেভেলপ ও সার্ভার মেশিনে একই সেটাপ ব্যাবহার করা যায়।   

প্রশ্নঃ ফ্রেমওয়ার্ক কখন শেখা উচিৎ? 
উত্তরঃ ফ্রেমওয়ার্ক শুরু করতে গেলে পিএইচপি এর বেসিক জিনিসগুলা সম্পর্কে খুব ভাল ধারনা থাকতে হবে, ডাটাবেস এর জন্য MySQLi কিংবা PDO সম্পর্কে ভাল ধারনা থাকতে হবে তার সাথে OOP এর কনসেপ্ট সম্পর্কে ভাল ধারনা থাকতে হবে কারণ আগে থেকেই OOP ভাল না জানলে ফ্রেমওয়ার্ক এ অনেক সমস্যার সম্মুখীন হতে পারে।  সবচেয়ে ভাল হয় নুন্যতম ১ বছরের বেশী প্রফেশনাল কিংবা বাস্তব ভিত্তিক এক্সপেরিয়েন্স থাকা।  

প্রশ্নঃ ওয়েব সার্ভার কি ব্যাবহার করব?
উত্তরঃ Nginx কারণ এটি ব্যাবহার করলে অনেক ভাল পারফরমেন্স পাবেন আবার সব ধরনের ল্যাগুয়েজ এর প্রজেক্ট সহজেই এই সার্ভারে হোস্ট করা যায়।  

প্রশ্নঃ কোন ফ্রেমওয়ার্ক ব্যাবহার করা উচিৎ?
উত্তরঃ এটি আসলে আপনার ইউজ কেইস এর উপরে নির্ভর করবে। আপনি যদি খুব লাইট ওয়েট কিংবা সুধু API এর জন্য কোন অ্যাপ তৈরি করতে চান তাহলে Slim কিংবা Lumen ব্যাবহার করতে পারেন।  আবার আপনি যদি ফুলস্ট্যাক কোন ফ্রেমওয়ার্ক ব্যাবহার করতে চান তাহলে Laravel, Symfony কিংবা Yii দেখতে পারেন।  যদি খুব বড় মাপের অ্যাপ এবং লংটাইম ধরে ডেভেলপ করলেও কোন সমস্যা না থাকে তাহলে Symfony ব্যাবহার করতে পারেন।  তবে আমার ব্যাক্তিগত সাজেশন হবে Laravel কারণ এটি খুব সহজে শেখা যায়, এটিতে অনেক বিল্ট-ইন ফিচার দেয়া আছে যা আপনার ডেভেলপমেন্ট সময় অনেক অনেক কমিয়ে দিবে, আবার বর্তমানে এটি ব্যাপক ব্যাবহৃত।  

প্রশ্নঃ কখন অন্য কোন ল্যাংগুয়েজে সুইচ করা উচিৎ?
উত্তরঃ আপনি যদি সবেমাত্র প্রোগ্রামিং শেখা শুরু করেছেন এবং আপনি যদি মনে করেন একটা নতুন ল্যাংগুয়েজে আপনার সুইচ করা দরকার তাহলে করতে পারেন।  আবার আপনি প্রফেশনালি পিএইচপি তে কাজ করতেছেন এবং আপনার কাজের এক্সপেরিয়েন্স নুন্যতম ৪/৫ বছরের বেশী হয়েছে তার সাথে আপনি অ্যাডভান্স লেভেলের জিনিস গুলা সহজেই বুঝতে পারেন কিংবা যেকোন পিএইচপি ফ্রেমওয়ার্ক এর অভ্যান্তরীন কোড গুলা বুঝতে পারেন তাহলে আপনি এখন সুইচ করতে পারেন।  আবার যদি আপনি মনে করেন আপনার ক্যারিয়ার যে পর্যন্ত গেছে তাতে আপনার কোন আসে যায় না তাহলেও সুইচ করতে পারেন। 
